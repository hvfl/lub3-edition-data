<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="lub-objects-109">
  <teiHeader>
    <fileDesc>
      <titleStmt>
        <title>Versicherung der Mitgift der Praxedis von Sulz nach ihrer Eheschliessung mit Georg von Hohenlohe</title>
      </titleStmt>
      <publicationStmt>
        <publisher>Historischer Verein für das Fürstentum Liechtenstein (hvfl)</publisher>
        <pubPlace>Schaan, Liechtenstein</pubPlace>
        <availability>
          <licence target="https://creativecommons.org/licenses/by/4.0/">Creative Commons BY 4.0</licence>
        </availability>
      </publicationStmt>
      <sourceDesc>
        <listWit>
          <witness xml:id="A">A: Original, Signatur: <ref type="identifier" target="lub-objects-109">CZ-SOAT Cizí rody 355 z Hohenlohe 2</ref> (<orgName key="cz-soat" ref="lub-objects-176">Státní oblastní archív Třeboň</orgName>) / Originaldatierung: 13. August 1517 / Beschreibstoff: Pergament / Siegel: 2 Siegel, gut erhalten</witness>
        </listWit>
        <listBibl type="publications">
          <bibl>
            <ref target="https://www.monasterium.net/mom/CZ-SOAT/CizyRody/355/charter?q=355">monasterium.net</ref>
          </bibl>
        </listBibl>
      </sourceDesc>
    </fileDesc>
    <profileDesc>
      <abstract>
        <p>Georg Graf von Hohenlohe versichert aufgrund eines Ehevertrages mit der Gräfin Praxedis, der Tochter von Rudolf Graf von Sulz, wurde bereits von Sweykherrn St. Herr aus Gundelfingen, die Mitgift und Zahlung seiner Frau in Höhe von 7.000 Gulden auf seinen Nachlass, von dem sie im Falle seines Todes alle Einnahmen einschließlich Zinsen erhält. (Übersetzungsprogramm...)</p>
      </abstract>
      <langUsage>
        <language ident="de">Deutsch</language>
      </langUsage>
      <correspDesc>
        <correspAction type="sent">
          <placeName ref="lub-places-27">Waldenburg</placeName>
          <date when="1517-08-13">13. Aug 1517</date>
        </correspAction>
      </correspDesc>
    </profileDesc>
  </teiHeader>
  <facsimile>
    <graphic url="cizí_rody_třeboň_355_z_hohenlohe_2_karton_16-0001.jpg" xml:id="lub-media-241" source="1517-08-13-soat-cizirodytrebon-355-hohenlohe02-r.jpg" corresp="A"/>
    <graphic url="cizí_rody_třeboň_355_z_hohenlohe_2_karton_16-0002.jpg" xml:id="lub-media-242" source="1517-08-13-soat-cizirodytrebon-355-hohenlohe02-v.jpg" corresp="A"/>
  </facsimile>
  <text>
    <body>
      <div type="main">
        <p><pb facs="lub-media-241" n="1"/><lb n="1"/>Wir <persName ref="lub-actors-32">Georig grave vonn Hohennloe</persName> etc. bekennen offenntlich unnd thun kunth allermeniglich mit diesem brieve. Nachdem in crafft der heyrats beredung zwuschen  
<lb n="2"/>des wolgebornnenn <persName ref="lub-actors-8">Rudolffs graven zu Sulz</persName>, unnsers frenntlichen liebenn schwehers dochter, frawlin <persName ref="lub-actors-34">Braxedis</persName>, unnser frenntlichen libenn gemahel, unnd unns  
<lb n="3"/>verfasset, verschribenn, versigelt unnd beschlossenn worden ist, das wir gedachte, unnser frenntliche liebe gemahel frawlin <persName ref="lub-actors-34">Braxedis</persName>, mit tausent gulden hawpgüts  
<lb n="4"/>unnd funnfftzig guldenn jerlicher nuzunng darvon zu morgengabe versehenn, ire liebe auch der drewtawsent gulden irer vatterlichenn eestewr unnd zugeprachten guts, darzu auch  
<lb n="5"/>drewtausent gulden zu widerlegung hawpguts versichern, verweysenn unnd dergestalt bewyedemenn sollen, das ir liebe, so es zu fallenn komenn wurde (da got lange ver senn  
<lb n="6"/>welle) ye wenn zwantzig guldenn hawpguts ein guldenn jerlicher nuzung gehabenn moge, mit sampt  egner behawsung, das alles frei unbekomert unnd aigen sei, awt der  
<lb n="7"/>heyrats brieve daruber die durch denn wolgebornnenn <persName ref="lub-actors-33">Schweycken freyhernn zu Gundelfingen</persName>, unnserm frenntlichenn liebenn schwager, unnserm schwecher obgemelt unnd  
<lb n="8"/>unns uffgericht unnd versigelt sind etc. So thun wir yezo gegenwerttiglichen nach der pestenn unnd bestenndigen forme unnd gestalt rechttenns, die gemelten unnser frenntlichen  
<lb n="9"/>liebenn gemahel obbestymptten irer morgengabe tausent guldenn reinischen hawpguts unnd daruemn funffzig guldenn jerlicher nutzung, darzu ire drewtausennt  
<lb n="10"/>guldenn irer vetterlichen eestewr unnd der drewtausent güldenn unnsrer widerlegung unnd daruemn drewhunndert guldenn jerlicher nutzung, das alles ann eyner summam,  
<lb n="11"/>macht sibenn tausent guldenn hawptguts unnd unerthalbhunndert guldenn jerlichen nutzung versychernn, bewydemenn unnd verweysenn nachvolgennder massenn, mit namen  
<lb n="12"/>so got es fiegenn, sein almechttigkeytt welle es lange verhietten, das wir vor gedachter unnser frenntlichen liebenn gemahel dots abgann wurdenn, sollenn irer liebe vonn unsern  
<lb n="13"/>erbenn unnd meniglichen unverhindert volgenn, unnd werdenn inn wydems weyss unnd inn crafft vorangezaygter heyrats verschreybung zugeprauchenn, unnser behausungen  
<lb n="14"/>mit sampt kelternn, schewrnn, stallenn unnd gartten zu <placeName ref="lub-places-688">Sindringen</placeName> inn unnßer stat gelegenn, mit allem irem begriffe unnd sonnderlichenn die kelternn mit irer  
<lb n="15"/>ingehorung unnd gerechttigkaytt, auch weynngulten, die ein fueder weins unnd nit wenniger ertragenn, oder wo an demselben fueder weynnss mangel erscheynnenn solle,  
<lb n="16"/>das durch unnsernn schulthays des orths yedes jars erstattet werdenn, die beholzung zu gemelter hawszerungen solle gedacht, unnser liebe gemahel, habenn vonn denn genuegnen  
<lb n="17"/>veldenn desselbenn endes, unnd darzu auch anndernn irenn notturffttigkaytten geprauchen, alle dyennste der innwonere, es seyenn mit <gap/>esstenn oder hanndtdiennste,n nach  
<lb n="18"/>ordnung des flecken, wellichen dinstparkaytt auch die unnderthanenn aller gehorsame unnd unnser liebe gemachel, der auch gesettigt sein, die armenn nit ferrer tringen, oder sich  
<lb n="19"/>annderer oberkaytt, oder nutzung des orts verfahenn solle. Es sollenn auch unnsere amptleut unnd schulthayssenn hernach benanter flecken derselbenn, unserer liebenn gemahel,   
<lb n="20"/>inn bestympt irer liebe hawßhalttung unnd wydemseß jerlichen antwortten, one irenn costenn, schadenn, oder verlegung, nemlichen der zu <placeName ref="lub-places-688">Sindringenn</placeName> sibenzigkh gulden an gelt,   
<lb n="21"/>dreyssig malter kernns, zehen malter dinckels, zehenn malter habernn, der zu <placeName ref="lub-places-768">Oewttingen</placeName> vier fuder weins, dreyssig malter korns, dreyssig malter dinckels, dreyssig malter habernn, die  
<lb n="22"/>vonn <placeName ref="lub-places-689">Oringen</placeName> funnffzigk guldenn an gelt, der zu <placeName ref="lub-places-690">Pffedelbach</placeName> hundertzehen gulden unnd sechzigk malter haber zu rechter zeytt, denn weynn des herbsts das getrayde zwuschen  
<lb n="23"/><date when="--11-11">Martini</date> unnd <date when="--12-24">Weyhennachtten</date> das gelt uff tann <gap/> unnd sonnderlichen <placeName ref="lub-places-690">Pfedelbach</placeName> das halb teyl vorbestympts gelts uff tänn <gap/> unnd des andern halbteils wol pürgen. Unnd  
<lb n="24"/>sollenn unnsere amptleut, auch schulthayssen yezbenanten ort, genanten unnser frenntlichen liebenn gemahel, oder irer liebe gewalthaber, mit handtgebendenn trewenn globenn,   
<lb n="25"/>irer liebe zu der zeit irs wydemsess mit allem dem, so hievor geschriben ist, jerlichenn gewerttig unnd gehorsamne ze sein, dergleichen auch alle nachkomenndenn amptlewt  
<lb n="26"/>unnd schulthayssenn allewegenn ire pflicht thun. Wo aber unserer liebe gemahel einichs jars oder zeytt vonn gedachttenn amptlewtten unnd schulthayssenn, allenn oder  
<lb n="27"/>je einem der bezalung reychung unnd antworttung gelts, weins, oder getreyds sonennness unnd manigel emphahen (das doch nit sein solle), wann dann ir liebe, die oder  
<lb n="28"/>denn selbigenn strenngenn amptmann oder schulthais manet durch münlich oder schrifftlich betschafft, in ein nemlich wirtzßhaws gein <placeName ref="lub-places-689">Oringen</placeName>, oder gein <placeName ref="lub-places-688">Sindringenn</placeName>,  
<lb n="29"/>so solle derselbe erfordert unnd hinderstellig amptmann sich uff erste nuzungen inn vierzehenn tagen bei obgemelter seiner gethanenn pflicht fuegenn inn des angezaygtten wyrtzßhaws,  
<lb n="30"/>darinnenn unverdingt ierenn reysen unnd darawß nit komenn, unnser frenntlichen liebenn gemahel sei, unnd werde dann zuvor umb ir awsstenndig nützung vergnugt  
<lb n="31"/>unnd bezalt. Unnd were es sache, das die obangezaygten flecken unnd ampter oder nutzungen, vonn unns, unnsernn erbenn, oder unnser graveschafft abgewenndt, geringert,  
<lb n="32"/>oder verenndert wurdenn. Also das gedachter unnser lieber gemahel eynnherlay an irer verweysung geschmelert wurde, das sollenn unnd wellenn wir unnd unnsere erbenn,  
<lb n="33"/>irer liebe erstatten mit andrenn nutzungen, sovil werdes unnd auch mit antworttung one irer liebe costen vergleichen. Also unnd dergestalt, das ir liebe irer verweysung  
<lb n="34"/>mit jerlicher inkomenns der vierthalbhundert gulden vonn unns unnd unnser erbenn, inn allewegen, one irenn schadenn, durch unnsere erbenn unnd derselbenn amptlewt   
<lb n="35"/>vergnugt werdenn solle, inn vergleychung vorangezaygter nutzung weins, getreyds unnd gelts. Wo aber die gedachttenn amptlewt durch sich selbs, oder auss bevelhe  
<lb n="36"/>unnserer erbenn, unnserm frenntlichen liebenn gemahel an eygnem oder mere punctenn unnd artickeln hievor gemeldet nit war unnd eheste hieltennd unnd dem nit nachkomenn,  
<lb n="37"/>des sie got welle verhiettenn. So het die benant unnsere frenntliche liebe gemahel, ire erbenn unnd wer dis vonn irenntwegen thun oder helffen will, vollenn gewallt unnd gut  
<lb n="38"/>recht haltenn, unnsere erbenn, auch alle ire guttere unnd ir unnd derenn leybe unnd gutten gemeinlich oder sonnderlich darumb zu bekennzenn, anzugreyffen, zu schedigenn, zu  
<lb n="39"/>pfenndenn, zu benettigen inn stettenn, derffernn uff dem lannde unnd allenthalben mit gericht, gaystlichen oder weltlichen, oder one gericht, wye inenn eben ist, inn allewege  
<lb n="40"/>ungefrevelt, ymmer als lange, bis das ir liebe velgung unnd erstattung geschehe, des daran ire liebe mangel, abganng, oder gebrauch hette, mit sampt allem costenn unnd schaden,  
<lb n="41"/>ir liebe daruff gelawffen. Darumb ir liebe schlechttenn wortten one eyde, oder ferner bewerung zu glawbenn sein solle, vor sollichem bekennernn, angreyffenn, schedigenn, pfenden  
<lb n="42"/>unnd benettigen, wo, wye dick, am wellichenn endenn sie das thettennd, solle unnser erbenn noch gut, oder ir oder irenn leyb unnd guttere, ligennds noch farennds, lehenn noch aygen,  
<lb n="43"/>gar nichts bestendenn, oder beschyrmenn, das erdacht ist, oder hinfure yemmer erdacht oder furgetzogen werdenn mecht, uss wass stats oberkaytt oder wesenns das were, gaystlich oder  
<lb n="44"/>weltlich, inn dhein weyße, dann wie fur unns unnd alle unsere erben, unns des alles unnd sunnst aller annderer scherm, freyhait unnd behelffe hierinn gar unnd gennzlich  
<lb n="45"/>vertzigenn unnd begebenn, unns auch des alles mit rechter, in crafft dis brieffs, es solle auch sonnderlichen gemelt, unnser frenntliche liebe gemahel mit irer morgengabe  
<lb n="46"/>hierinnenn bestympt nach morgengabe recht unnd gewonnhaitt, inn massenn, wye das die heyratsbrief awßtrucken zu handlenn unnd zu thun, macht habenn one unserer  
<lb n="47"/>erbenn verhinderunng, alles getrewenlichen unnd one alle geverdung. Zu warem urkünde unnd bevestigunng, allen vorgeschribenn sachen. So gebenn wir genanter unnser frunt
<lb break="no" n="48"/>lichenn liebenn gemahell, dießenn verweyßung brieffe, mit unserm unnd auch des wolgebornnenn <persName ref="lub-actors-2352">Albrechtten gravenn vonn Hohennloe</persName> etc., unnsers freundtlichenn 
<lb n="49"/>liebenn bruders anhangenndenn insigelnn, wellicher versigelung wir, genante grave <persName ref="lub-actors-2352">Albrecht</persName> mit versprechnuss fur unns unnd unsere erbenn unwiderruefflichen  
<lb n="50"/>bewilligung bekennenn. Gebenn zu <placeName ref="lub-places-27">Waldennberg</placeName> uff donerstag nach <origDate>Sannt Lorenntzenn tage nach Christi gepurt funffzehennhundert unnd inn dem sibenzehenden jare</origDate>. 
</p>
      </div>
      <div type="back">
        <p><pb facs="lub-media-242" n="1"/><lb n="1"/><gap/><lb n="2"/><gap/> von Sultz anno 1517. 
<lb n="3"/>1000 fl. rheinisch <gap/> anno 1519 
</p>
      </div>
    </body>
  </text>
</TEI>
