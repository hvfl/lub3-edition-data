<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="lub-objects-562">
  <teiHeader>
    <fileDesc>
      <titleStmt>
        <title>Urfehde von Hans Lampert von Triesenberg</title>
      </titleStmt>
      <publicationStmt>
        <publisher>Historischer Verein für das Fürstentum Liechtenstein (hvfl)</publisher>
        <pubPlace>Schaan, Liechtenstein</pubPlace>
        <availability>
          <licence target="https://creativecommons.org/licenses/by/4.0/">Creative Commons BY 4.0</licence>
        </availability>
      </publicationStmt>
      <sourceDesc>
        <listWit>
          <witness xml:id="A">A: Original, Signatur: <ref type="identifier" target="lub-objects-562">LI-LA, Schä U 40</ref> (<orgName key="li-la" ref="lub-objects-2">Liechtensteinisches Landesarchiv, Vaduz</orgName>) / Originaldatierung: 25. Juli 1526 / Beschreibstoff: Pergament / Siegel: 1 Siegel, gut erhalten</witness>
        </listWit>
      </sourceDesc>
    </fileDesc>
    <profileDesc>
      <abstract>
        <p>Hans Lampert von Triesenberg, der wegen Wilderei auf Schloss Vaduz inhaftiert worden war, schwört bei seiner Freilassung Urfehde.</p>
      </abstract>
      <langUsage>
        <language ident="de">Deutsch</language>
      </langUsage>
      <textClass>
        <keywords>
          <term ref="lub-keywords-8">Urfehde</term>
          <term ref="lub-keywords-223">Gefangenschaft</term>
          <term ref="lub-keywords-274">Wilderei</term>
          <term ref="lub-keywords-235">Delikt</term>
        </keywords>
      </textClass>
      <correspDesc>
        <correspAction type="sent">
          <persName ref="lub-actors-386">Lampert, Hans (2)</persName>
          <date when="1526-07-25">25. Jul 1526</date>
        </correspAction>
        <correspAction type="sent">
          <persName ref="lub-actors-156">Ramschwag, Balthasar von</persName>
          <date when="1526-07-25">25. Jul 1526</date>
        </correspAction>
      </correspDesc>
    </profileDesc>
  </teiHeader>
  <facsimile>
    <graphic url="li-la,_schä_u_40-0001.jpg" xml:id="lub-media-440" source="schae-u-040-r.jpg" corresp="A"/>
    <graphic url="li-la,_schä_u_40-0002.jpg" xml:id="lub-media-441" source="schae-u-040-v.jpg" corresp="A"/>
  </facsimile>
  <text>
    <body>
      <div type="main">
        <p><pb facs="lub-media-440" n="1"/><lb n="1"/>Ich <persName ref="lub-actors-386">Hanns Lampart</persName>, weilend <persName ref="lub-actors-905">Jerg Lamparts</persName> son, ab dem <placeName ref="lub-places-41">Trissnerperg</placeName> bekhenn unnd thun khundt menigklich mit dissem brieff, nach dem als 
<lb n="2"/>ich in dess wolgebornen herrn, herrn <persName ref="lub-actors-8">Rudolffs grave zu Sultz</persName>, lanndtgraw im <placeName ref="lub-places-18">Clekhgew</placeName>, dess <orgName ref="lub-actors-516">Hailigen Römischen Reichs</orgName> hoffrihter zu <placeName ref="lub-places-17">Rotweil</placeName>, 
<lb n="3"/>herr zu <placeName ref="lub-places-7">Vadutz</placeName>, <placeName ref="lub-places-11">Schellenperg</placeName> unnd <placeName ref="lub-places-12">Bluemenegkh</placeName> etc., meins genedigen herrn, gefennckhnus khomenn unnd in seiner gnaden <placeName ref="lub-places-33">schloss Vadutz</placeName> gefuert worden 
<lb n="4"/>umb disser meiner nahgeschriben wolverschuldt sahen, das ich in dess jetzgedahten meins gened<gap/> herschafften unnd wildpennen seiner gnaden rotgwildt 
<lb n="5"/>wider unnd uber seiner gnaden freihait unnd alle verpott on alle ursah haimlich geschossen hab, deshalben der eeren vesst <persName ref="lub-actors-155">Caspar Mammendorffer</persName>, 
<lb n="6"/>der zeit dess bemelten meins genedigen herrn unnd seiner gnaden lanndtvogt zu <placeName ref="lub-places-7">Vadutz</placeName>, mich meiner verhanndlung nach wol hartigklich an meinem leyb 
<lb n="7"/>straffen hett mugen, aber nachmals uff unnderhanndlung, auch vleissig pitt meins gedachten lieben vatters, annder meiner freundten, auch frumber pyderbleut 
<lb n="8"/>derselb, meins genedigen herrn lanndtvogt, mich in selicher unnderhanndlung genedig angesechen unnd darumb mich an seiner gnaden statt selicher gefennckhnus ledig 
<lb n="9"/>unnd ausgelassen, darumb ich dann pillich gedachtem, meins genedigen herrn lanndtvogt, an statt seiner gnaden, zuvor auch allen denen, so zu selicher meiner er
<lb break="no" n="10"/>ledigung, vleissigen, unnderthenigen dannkh sag, unnd weitter seiner genaden rotgewildt hinfuro eewigklich verschonen, auch annder, so demselbigen schaden zu
<lb break="no" n="11"/>fuegen welten oder thäten, darumb zustraffen unnd nach meinem pesstem vermugen, wo sich selichs begebe, zuverhuetten soll und will. Uff selichs so hab ich, bemelter
<lb n="12"/><persName ref="lub-actors-386">Hanns Lampart</persName>, dem obgedachten, meins genedigen herrn lanndtvogt, an statt seiner genaden ain gelerten ayd mit uffgehaben finngern leiplich zu got unnd den 
<lb n="13"/>hailigen geschworen, selichs stät, vesst unnd trewlich zuhalten, auch disse sach nymmermer zuäffern, auch mein gefennckhnus unnd, was sich darunder und darinn ver
<lb break="no" n="14"/>loffen hat, gegen meinem genedigen herrn, seiner gnaden erben, freundten unnd nachkomen, vegten, amptleutten, deinern, auch gegen seiner gnaden armenleutten, unnder
<lb break="no" n="15"/>thonen unnd zugehörigen, auch gegen allen denen, so seiner gnaden vegten, amptleutten und anweldten zuversprechen stonnd, sy seyend gaistlich oder weltlich, besonnder
<lb n="16"/>die, so an selicher meiner gefennckhnus schuldt, rat oder thät gehept oder darunder verdacht seind, nymmermer eewigklich weder mit worten noch werkhen, nichts 
<lb n="17"/>anndtern, äffern noch zurehen, auch weder lasster noch layd darumb gegen inen furnemen, sy auch deshalben nichts anzufordern, zubekhumbern, zu ersuchen oder 
<lb n="18"/>umb zutreiben, weder mit gaistlichen noh weltlichen gerichten, durch mich selbs oder yemandt von meinet wegen, in khain weis noch weg, unnd besonnder 
<lb n="19"/>mich von disser verschribung unnd meinem gethanem ayde nit absolvieren noch den uffheben zulassen noh selichs zubestellen, noch durch mich oder yemandt 
<lb n="20"/>zuwegen pringen, das selichs bescheche, von ainicher bewegnus ainicher oberkhaitt, bäbstlichs, khaysserlichs, khunigklichs unnd annderm gewaldt. Unnd ob ich, 
<lb n="21"/>obgenanter <persName ref="lub-actors-386">Hanns Lampart</persName>, uber khurtz oder lanng zeit, davor got sein und mich behuetten well, also fräffennlich sein wurd, das ich disse urfecht unnd 
<lb n="22"/>verschribung in ainem oder marem nit stät und vesst hielt, wie sich dann erfunde, so begib ich mich hiemit selbs ain maynayden, verurteilten, eer 
<lb n="23"/>und rechtlosen man zusein unnd sellen und mugen alsdann obbemelter, mein genediger herr, seiner gnaden vogt, amptleut und anweldt, wo sy mich be
<lb break="no" n="24"/>tretten, in stetten, märkhern, schlössern, dörffern, uff lannd und uff wasser, nach mir greiffen, mich annemen, mit mir hanndlen und straffen lassen,
<lb n="25"/>recht unnd macht haben als gegen ainem, der sein glupt, ayd, zusagen unnd verschreibung uberträtten unnd nit gehalten hatt. Darfur mich weder gaistlich 
<lb n="26"/>noch weltlich gericht, auch khaynerlay freyhaitt noch lanndsbrauch nit helffen, sichern noch beschutzen unnd schirmen soll, will mich dess hiemit 
<lb n="27"/>alsdann unnd dann als jetz begeben unnd verzigen haben. Unnd dess zu warem urkhundt, so hab ich, obgenanter <persName ref="lub-actors-386">Hanns Lampart</persName>, mit sonderm 
<lb n="28"/>vleiss gepetten den edlen und vessten <persName ref="lub-actors-156">Balthasern von Ramschwag</persName>, der zeitt vogt uff <placeName ref="lub-places-13">Guttennperg</placeName>, das er sein aigen ynnsigell von meinet wegen an 
<lb n="29"/>dissen brieff gehennckht hatt, doch im, seinen erben unnd ynnsigell on allen schaden. Beschechen unnd geben uff <origDate>sanndt Jacobs dess hailigen 
<lb n="30"/>zwelffpotten tag nach Cristi, unnsers lieben herrn, gepurdt feunffzechenhundert unnd im sechs unnd zwaintzigissten jare</origDate>. 
</p>
      </div>
    </body>
  </text>
</TEI>
